<!DOCTYPE html>
<html>
<head>
      <meta charset="UTF-8">
  <meta name="viewport" content="width=device-width, initial-scale=1.0">
  <title>二刻拍案惊奇-原文版二刻拍案惊奇--小引-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>二刻拍案惊奇-原文版二刻拍案惊奇<a href='../二刻拍案惊奇.html#二刻拍案惊奇'>：目录</a></p>
</div>
<div class='pn'><p class='pre'>上一节：<a href='序-原文.html'>序</a></p><p class='next'>下一节：<a href='卷一  进香客莽看金刚经  出狱僧巧完法会分-原文.html'>卷一  进香客莽看金刚经  出狱僧巧完法会分</a></p></div>
</div>

<h1>小引<span style='font-size:small'> 原文</span></h1>
<p>丁卯之秋事，附肤落毛，失诸正鹄，迟回白门。偶戏取古今所闻一二奇局可纪者，演而成说，聊舒胸中磊块。非曰行之可远，姑以游戏为快意耳。同侪过从者索阅一篇竟，必拍案曰：“奇哉所闻乎！”为书贾所侦，因以梓传请。遂为钞撮成编，得四十种。支言俚说，不足供酱瓿；而翼飞胫走，较捻髭呕血、笔冢研穿者，售不售反霄壤隔也。嗟乎，文讵有定价乎？贾人一试之而效，谋再试之。余笑谓：“一之已甚。”顾逸事新语可佐谈资者，乃先是所罗而未及付之于墨，其为柏梁余材、武昌剩竹，颇亦不少。意不能恝，聊复缀为四十则。其间说鬼说梦，亦真亦诞，然意存劝戒，不为风雅罪人，后先一指也。竺乾氏以此等亦为绮语障，作如是观，虽现稗官身为说法，恐维摩居士知贡举，又不免驳放耳。
</p><p>崇祯壬申冬日即空观主人题于玉光斋中</p>
<div class='pn'><p class='pre'>上一节：<a href='序-原文.html'>序</a></p><p class='next'>下一节：<a href='卷一  进香客莽看金刚经  出狱僧巧完法会分-原文.html'>卷一  进香客莽看金刚经  出狱僧巧完法会分</a></p></div></body>
</html>
