<!DOCTYPE html>
<html>
<head>
      <meta charset="UTF-8">
  <meta name="viewport" content="width=device-width, initial-scale=1.0">
  <title>聊斋志异-原文版聊斋志异--乩仙-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='雹神-原文.html'>雹神</a></p><p class='next'>下一节：<a href='蝎客-原文.html'>蝎客</a></p></div>
</div>

<h1>乩仙<span style='font-size:small'> 原文</span></h1>
<p>章丘米步云，善以乩卜。每同人雅集，辄召仙相与赓和。一日，友人见天上微去，得句，请以属对，曰：“羊脂白玉天。”乩批云：“问城南老董。”众疑其妄。后以故偶适城南，至一处，土如丹砂，异之。见一叟牧豕其侧，因问之。叟曰：“此猪血红泥地也。”忽忆乩词，大骇。问其姓，答云：“我老董也。”属对不奇，而预知遇城南老董，斯亦神矣！</p>
<div class='pn'><p class='pre'>上一节：<a href='雹神-原文.html'>雹神</a></p><p class='next'>下一节：<a href='蝎客-原文.html'>蝎客</a></p></div></body>
</html>
