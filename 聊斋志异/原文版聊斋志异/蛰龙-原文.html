<!DOCTYPE html>
<html>
<head>
      <meta charset="UTF-8">
  <meta name="viewport" content="width=device-width, initial-scale=1.0">
  <title>聊斋志异-原文版聊斋志异--蛰龙-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='梦别-原文.html'>梦别</a></p><p class='next'>下一节：<a href='余德-原文.html'>余德</a></p></div>
</div>

<h1>蛰龙<span style='font-size:small'> 原文</span></h1>
<p>于陵曲银台公，读书楼上。值阴雨晦暝，见一小物，有光如荧、蠕蠕而行，过处，则黑如蚰迹，渐盘卷上，卷亦焦。意为龙，乃捧卷送之至门外，持立良久，蠖曲不少动。公曰：“将无谓我不恭？”执卷返，乃置案上，冠带长揖送之。方至檐下，但见昂首乍伸，离卷横飞，其声嗤然，光一道如缕。数步外，回首向公，则头大于瓮，身数十围矣。又一折反，霹雳震惊，腾霄而去。回视所行处，盖曲曲自书笥中出焉。</p>
<div class='pn'><p class='pre'>上一节：<a href='梦别-原文.html'>梦别</a></p><p class='next'>下一节：<a href='余德-原文.html'>余德</a></p></div></body>
</html>
