<!DOCTYPE html>
<html>
<head>
      <meta charset="UTF-8">
  <meta name="viewport" content="width=device-width, initial-scale=1.0">
  <title>聊斋志异-原文版聊斋志异--死僧-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='郭秀才-原文.html'>郭秀才</a></p><p class='next'>下一节：<a href='阿英-原文.html'>阿英</a></p></div>
</div>

<h1>死僧<span style='font-size:small'> 原文</span></h1>
<p>[
</p><p>  {
</p><p>    "t": "img",
</p><p>    "src": "f7ce08ae65038f2882cdf6b458ebd09f.png",
</p><p>    "w": "326",
</p><p>    "h": "455"
</p><p>  }
</p><p>]
</p><p>某道士，云游日暮，投止野寺。见僧房扃闭，遂藉蒲团，趺坐廊下。夜既静，闻启阖声，旋见一僧来，浑身血污，目中若不见道士，道士亦若不见之。僧直入殿，登佛座，抱佛头而笑，久之乃去。及明，视室，门扃如故。怪之，入村道所见。众如寺，发扃验之，则僧杀死在地，室中席箧掀腾，知为盗劫。疑鬼笑有因；共验佛首，见脑后有微痕，刓之，内藏三十余金。遂用以葬之。
</p><p>异史氏曰：“谚有之：‘财连于命’。不虚哉！夫人俭啬封殖，以予所不知谁何之人，亦已痴矣；况僧并不知谁何之人而无之哉！生不肯享，死犹顾而笑之，财奴之可叹如此。佛云：‘一文将不去，谁有孽随身。’其僧之谓夫！”</p>
<div class='pn'><p class='pre'>上一节：<a href='郭秀才-原文.html'>郭秀才</a></p><p class='next'>下一节：<a href='阿英-原文.html'>阿英</a></p></div></body>
</html>
