<!DOCTYPE html>
<html>
<head>
  <meta charset="UTF-8">
  <title>聊斋志异-原文版聊斋志异--李司鉴-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='番僧-原文.html'>番僧</a></p><p class='next'>下一节：<a href='五羖大夫-原文.html'>五羖大夫</a></p></div>
</div>

<h1>李司鉴<span style='font-size:small'> 原文</span></h1>
<p>[</p><p>  {</p><p>    "t": "img",</p><p>    "src": "2123becf7a4ff72730ce83578f6d3aaf.png",</p><p>    "w": "292",</p><p>    "h": "428"</p><p>  }</p><p>]</p><p>李司鉴，永年举人也，于康熙四年九月二十八日，打死其妻李氏。地方报广平，行永年查审。司鉴在府前，忽于肉架上夺一屠刀，奔入城隍庙，登戏台上，对神而跪。自言：“神责我不当听信奸人，在乡党颠倒是非，着我割耳。”遂将左耳割落，抛台下。又言：“神责我不应骗人钱财，着我割指。”遂将左指剁去。又言：“神责我不当奸淫妇女，使我割肾。”遂自阉，昏迷僵仆。时总督朱云门题参革褫究拟，已奉谕旨，而司鉴已伏冥诛矣。邸抄。</p>
<div class='pn'><p class='pre'>上一节：<a href='番僧-原文.html'>番僧</a></p><p class='next'>下一节：<a href='五羖大夫-原文.html'>五羖大夫</a></p></div></body>
</html>
