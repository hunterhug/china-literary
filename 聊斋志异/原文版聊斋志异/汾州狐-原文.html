<!DOCTYPE html>
<html>
<head>
  <meta charset="UTF-8">
  <title>聊斋志异-原文版聊斋志异--汾州狐-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='张诚-原文.html'>张诚</a></p><p class='next'>下一节：<a href='巧娘-原文.html'>巧娘</a></p></div>
</div>

<h1>汾州狐<span style='font-size:small'> 原文</span></h1>
<p>[</p><p>  {</p><p>    "t": "img",</p><p>    "src": "351635e5b3bc87ce3831d4a631cffeb8.png",</p><p>    "w": "290",</p><p>    "h": "424"</p><p>  }</p><p>]</p><p>汾州判朱公者，居廨多狐。公夜坐，有女子往来灯下，初谓是家人妇，未遑顾瞻，及举目，竟不相识，而容光艳绝。心知其狐，而爱好之，遽呼之来，女停履笑曰：“厉声加人，谁是汝婢媪耶？”朱笑而起，曳坐谢过。遂与款密，久如夫妻之好。忽谓曰：“君秩当迁，别有日矣。”问：何时？”答曰：“目前。但贺者在门，吊者即在闾，不能官也。”三日，迁报果至，次日，即得太夫人讣音。公解任，欲与偕旋。狐不可，送之河上，强之登舟。女曰：“君自不知，狐不能过河也。”朱不忍别，恋恋河畔。女忽出，言将一谒故旧。移时归，即有客来答拜。女别室与语。客去乃来，曰：“请便登舟，妾送君渡。”朱曰：“向言不能渡，今何以渡？”曰：“曩所谒非他，河神也。妾以君故，特请之。彼限我十天往复，故可暂依耳。”遂同济。至十日，果别而去。</p>
<div class='pn'><p class='pre'>上一节：<a href='张诚-原文.html'>张诚</a></p><p class='next'>下一节：<a href='巧娘-原文.html'>巧娘</a></p></div></body>
</html>
