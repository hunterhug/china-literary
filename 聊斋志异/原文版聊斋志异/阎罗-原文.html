<!DOCTYPE html>
<html>
<head>
      <meta charset="UTF-8">
  <meta name="viewport" content="width=device-width, initial-scale=1.0">
  <title>聊斋志异-原文版聊斋志异--阎罗-原文</title>
<style>
* {
    border-radius: 2px;
    line-height: 25px;
    font-family: Arial,sans-serif;
    font-size: large;
}

    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>聊斋志异-原文版聊斋志异<a href='../聊斋志异.html#聊斋志异'>：目录</a></p>
</div>
<div class='pn'><p class='pre'>上一节：<a href='考弊司-原文.html'>考弊司</a></p><p class='next'>下一节：<a href='大人-原文.html'>大人</a></p></div>
</div>

<h1>阎罗<span style='font-size:small'> 原文</span></h1>
<p>莱芜秀才李中之，性直谅不阿。每数日，辄死去，僵然如尸，三四日始醒。或问所见，则隐秘不泄。时邑有张生者，亦数日一死。语人曰：“李中之，阎罗也，余至阴司，亦其属曹。”其门殿对联，俱能述之。或问：“李昨赴阴司何事？”张曰：“不能具述，惟提勘曹操，笞二十。”
</p><p>异史氏曰：“阿瞒一案，想更数十阎罗矣。畜道、剑山，种种具在，宜得何罪，不劳挹取；乃数千年不决，何也？岂以临刑之囚，快于速割，故使之求死不得也？异已！”
</p><p>王阮亭云：“中州有生而为河神者，曰黄大王。鬼神以生人为之，理不可晓。”</p>
<div class='pn'><p class='pre'>上一节：<a href='考弊司-原文.html'>考弊司</a></p><p class='next'>下一节：<a href='大人-原文.html'>大人</a></p></div></body>
</html>
